Práce se věnuje výpočtu fázového posunu mezi dvěma slabě spřaženými modely neuronů s možným zpožděním ve spražení. Důležitost a nutnost studia tohoto problému je podpořena nedostatečným pochopením vysokofrekvenčních oscilací v blízkosti epileptogenních oblastí. Obsahuje teoretické pojednání o dynamických a semidynamických systémech, zpožděných diferenciálních rovnicích, numerickém řešení diferenciálních rovnic a jednodimenzionální optimalizaci. V práci je představena metoda založená na simulaci spřaženého systému pro každou kombinaci parametrů na dané mřížce. Ta je postupně zlepšována a vyvíjena. Práce se dále zabývá numerickou kontinuací variety cyklů pro obyčejné i zpožděné diferenciální rovnice. Tato metodologie založená na teorii bifurkací je posléze aplikována na studovaný problém. V závěru jsou obě metody srovnány z různých pohledů.
<!-- TODO: Finish -->